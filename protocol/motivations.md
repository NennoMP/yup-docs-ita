# Motivazioni

### Introduzione

#### Capitale Sociale

Dal momento in cui comunità digitali hanno iniziato a manifestarsi, abbiamo assistito ad una crescita dell'influenza di account e gruppi online. In sincrono, è cresciuta anche l'opacità delle identità della rete. Tale inefficcienza e “confusione” rendono possibile la manipolazione del comportamento, dando origine a strumenti in qualche modo malevoli come per esempio i bot, follower acquistati, e contenuti artificiali. I social network attuali mancano di una valutazione trasparente del valore sociale. Hanno fatto un ottimo lavoro nell'utilizzare strumenti quali analisi dei dati per effettuare pubblicità mirata, tuttavia offrono poche informazioni significative per la valutazione di un account o di un'azione. Tutto ciò rende difficile distinguere partecipanti reali/genuini da quelli artificiali o malevoli, interessanti da malvisti, affidabili da non affidabili. In certi casi, quanto menzionato è stato sufficientemente drastico da spingere gli utenti a creare il loro software e i loro bot che identificano e bloccano comportamenti malevoli. \[[Geiger](../products/glossary-+-citations.md#citations)\] Non esiste un metodo efficiente per ottenere una rappresentazione sociale appropriata di un account, di un contenuto, o di un gruppo dalla prospettiva di ciascun utente. Con nuove tecnologie, esploriamo nuovi modi di distribuire e rappresentare il capitale sociale attraverso incentivi di mercato.


#### Incentivare la cura di contenuti

La cura di altri (contenuti/entità) è vitale per l'economia dell'internet; è il componente fondamentale sopra il quale tali metriche sono costruite. Questo concetto è più chiaro se consideriamo le recensioni online di prodotti/servizi. Uno studio del 2017, condotto da Podium, mostra che il 93% dei consumatori Americani dichiara che le recensioni online hanno un impatto sulle loro decisioni di acquisto. Il 91% dei consumatori in un range di età 18-34 afferma di riporre fiducia nelle recensioni online tanto quanto le raccomandazioni personali. Il giudizio espresso in stelle è il fattore numero uno utilizzato dagli utenti per giudicare i business. \[[Podium](protocol.md#Podium)\]

Tuttavia, considerare tali metriche sociali come altamente accurata non le rende necessariamente tali. I professori dell'University of Colorado Boulder, Langhe, Fernbach, and Lichtenstein, hanno indagato sulla validità effettiva e percepita delle recensioni online ed hanno scoperto che vi è una \"disconnessione sostanziale tra le informazioni di qualità oggettiva che le valutazioni degli utenti trasmettono e la misura con cui i consumatori si fidano di esse in quanto indicatori di qualità oggettiva.\" \[[Langhe](../products/glossary-+-citations.md#citations)\] Hanno analizzato 344.157 recensioni su Amazon relative a 1.272 prodotti in 120 diverse categorie di prodotti e le hanno confrontate con le valutazioni sul _Rapporto del Consumatore_  così come il valore di rivendita. Hanno quindi concluso che la valutazione media dell'utente ha poca correlazione con le valutazioni nei _Rapporti del Consumatore_, e che, mentre i _Rapporti del Consumatore_ prevedono correttamente il prezzo di rivendita, le valutazioni degli utenti non lo fanno.

Inoltre, Langhe sostiene che "i consumatori non considerano questi problemi in modo appropriato quando formulano inferenze sulla qualità dalle valutazioni degli utenti e da altri segnali osservabili. Danno un peso enorme alla valutazione media degli utenti come indicatore di qualità oggettiva rispetto ad altri segnali. Inoltre, falliscono nel moderare la loro dipendenza dalla valutazione media degli utenti quando la dimensione del campione è insufficiente." In altre parole, l'utente medio pecca sia delle informazioni che della conoscenza sul come effettuare inferenza accurate sulla qualità dei prodotti basati sulle valutazioni degli utenti.

Attraverso le conclusioni di questo studio, possiamo trarre due importanti spiegazioni relative all'invalidità della maggior parte delle opinioni online:

1. Quando i recensori sono controllati e pagati per recensire prodotti \(come nel caso di _Rapporti dei Consumatori_\), le loro opinioni sono solitamente un'indicazione di qualità più forte. Senza un meccanismo per accertarci di ciò, le recensioni perdono di significato.

2. I siti online stanno facendo un pessimo lavoro nel presentare metriche esistenti agli utenti, in modo da permette decisioni qualitative migliori.

Nonostante l'alto valore attribuito all'opinione dell'utente e l'importanza di monetizzarlo per un'accurata rappresentazione della qualità, le nostre ricerche suggeriscono che meno del 0,001% delle opinioni online sono monetizzate al giorno d'oggi. Senza alcun incentivo a recensire in maniera onesta, gli utenti tendono ad esprimere recensioni negative più spesso e in maniera più estrema, con poche ragioni o nessuna per contribuire con recensioni positive. Questa mancanza di monetizzazione ribalta anche l'equilibrio per gli attori malevoli che cercano di manipolare la loro qualità percepita: gli incentivi a creare una falsa opinione in cambio di denaro da parte di un attore malintenzionato superano gli incentivi a recensire onestamente.


#### Il Potere dell'Attenzione

L'attenzione online è un ingrediente chiave nel raccogliere influenza. Diverse entità hanno capitalizzato su tale nozione, scambiandola rapidamente come una merce di scambio e di branding. L'abilità di Donald Trump nel padroneggiare Twitter per catturare le menti di milioni di persone durante la sua campagna elettorale nel 2016 è stato un evento storico. \[[NYT](../products/glossary-+-citations.md#citations)\] Su Fox News, lui stessa ha affermato di dubitare del fatto che sarebbe stato dov'era se non fosse stato per i social media.  \[[Fox](../products/glossary-+-citations.md#citations)\].

Il famoso venditore Sally Hogshead una volta scrisse, "l'Attenzione è la forma per eccellenza della valuta". Tale affermazione è diventata sempre più corretta con la crescita di internet. Nei social network attuali, l'attenzione è commercializzata con due approcci principali: \(1\) pubblicità --per la vendita di qualcosa, direttamente o indirettamente tramite il branding, e \(2\) capitale sociale --per motivare qualche sorta di azione per un'altra utilità. Ciascuna piattaforma rimane economicamente efficiente attraverso la rivendita dell'attenzione catturata in cambio dei suoi contenuti 'gratuiti'.

Il concetto di contenuto è cambiato. Alcuni dei video più visti al giorno d'oggi hanno una durata di vita di un solo giorno, questi prendono il nome di 'storie'.
Simile a come le vendite di dischi vengono conteggiate separatamente rispetto alle canzoni, interazioni sociali di tutti i tipi hanno un valore differente e devono essere misurate differentemente. Le vecchie piattaforme social media non misurano le varie forme di coinvolgimento indipendentemente. Mentre i creatori di contenuti stavano costruendo seguito per se stessi, li stavano costruendo in tandem per piattaforme specifiche. Creatori e curatori hanno costruito la spina dorsale delle più forti economie di Internet, ma raramente hanno ricevuto una buona parte dei rendimenti o del controllo di quelle piattaforme. Inoltre, l'attenzione viene scambiata in mercati automatizzati e determinata da strategie di apprendimento automatico, avvantaggiando la piattaforma e gli inserzionisti, danneggiando creatori ed utenti.

#### Distribuzione non sostenibile del capitale sociale e dei rendimenti

I Social network sono onnipresenti, l'83% degli Americani possiede un account social media, il 77% nel Regno Unito. 2,8 miliardi di persone utilizzano i social media. Il grande titano dell'attenzione, Facebook, crea il 68% del traffico relativo ai social media, e il 7% di tutto il traffico online. \[[Tachalova](../products/glossary-+-citations.md#citations)\] Secondo uno studio approfondito condotto dalla piattaforma di gestione media Hootsuite, possiede 1,65 miliardi di utenti attivi mensili e 1,09 miliardi di utenti attivi ogni giorno. \[[Hootsuite](../products/glossary-+-citations.md#citations)\] Twitter possiede 310 milioni di utenti attivi mensile e, ogni secondo, 6.000 tweet vengono inviati. \[[WeRSM](../products/glossary-+-citations.md#citations)\] Questi network abbracciano multiple generazioni, nazioni e culture. Instagram vale $102 miliardi e possiede più di 400 utenti attivi mensile. Della sua base di utenti, il 75% è al di fuori degli USA, i suoi utenti hanno messo 'like' a 3,5 miliardi di foto e hanno condiviso 80 milioni di contenuti in più.

Sicuramente queste statistiche mostrano che ciò che è stato realizzato è significativo. Un'altra cosa degna di menzione è la rendita economica accumulata da questi giganti del social media; dando uno sguardo più attento al comportamento degli utenti, si possono riscontrare inconsistenze nella rappresentazione e nello scambio del valore. L'Influenza può essere comprata con molteplici metodi. Alcuni esempi includono la compravendita di seguaci a titolo definitivo \(sia umani che bot, a seconda del prezzo\), l'utilizzo di bot automatizzati per creare coinvolgimento con altri utenti in modo da incrementare la propria visibilità, e pubblicizzarsi a basso costo verso utenti straniere al di fuori dei normali target demografici. Un negozio di alimentari a Los Angeles può pubblicizzarsi a utenti attivi di nazioni in via di sviluppo per pochi centesimi e aumentare il proprio seguito percepito indipendentemente dal rendimento previsto. Gli utenti vengono venduti all'ingrosso come seguaci, like, e commenti, in alcuni casi sollecitando i clienti tramite la messaggistica di quelle stesse applicazioni, come mostrato nella figura sulla sinistra.


In Culture and Power: The Sociology of Pierre Bourdieu, David Swartz inizia con l'affermare "Culture provides the very grounds for human communication and interaction; it is also a source of domination. (IT: La cultura fornisce le basi per la comunicazione e l'interazione tra persone; è inoltre origine di dominazione.)". Lo stesso potrebbe essere detto dei colossi online che attualmente "ospitano" la nostra cultura. Mentre i social network tradizionali hanno ampliato le dimensioni e la funzione della comunicazione, del marketing, e dell'organizzazione, il loro aumento monopolistico nel potere di mercato di Internet ha creato un ampio divario negli incentivi tra i loro servizi e la loro base di utenti. Sebbene ci siano forze che costringono i grandi network a conformarsi a determinate restrizioni, le implicazione del loro impatto sul comportamento umano è preoccupante. Per esempio, nel 201, Facebook ha condotto un esperimento su 61.000.000 di account di Americani durante le elezioni del Congresso degli Stati Uniti per stabilire se piccoli messaggi \(banner sopra il feed delle notizie\) potessero influenzare l'affluenza alle urne degli utenti, e altro ancora. \[[Bond](../products/glossary-+-citations.md#citations)\] Sostengono: "The results show that the messages directly influenced political self-expression, information seeking, and real-world voting behaviour of millions of people. Furthermore, the messages not only influenced the users who received them but also the users' friends, and friends of friends. (IT: I risultati mostrano che i messaggi hanno influenzato in maniera diretta l'autoespressione politica, la ricerca di informazioni, e il comportamento di voto di milioni di persone nel mondo reale. Inoltre, i messaggi non solo hanno influenzato gli utenti che li hanno ricevuto, ma anche gli amici di quegli utenti, e gli amici di quegli amici."

Contestualmente, questo effetto è degno di nota. I loro risultati suggeriscono che tali messaggi su Facebook abbiano aumentato l'affluenza alle urne all'incirca di 60.000 elettori, in maniera diretta, e di altri 280.000 elettori, per quanto riguarda il 'contagio sociale' indiretto, per un totale di 340.000 elettori aggiuntivi. Questo rappresenta circa il 0,14% della popolazione in età di voto del paese nel 2010. Per contesto, George Bush sconfisse Al Gore in Florida per soli 537 voti nel 2000. Se una corsa simile si fosse verificata oggi, non sarebbe un'iperbole assumere che Facebook potrebbe alterare il panorama politico degli Stati Uniti, soprattutto se consideriamo la loro crescita &gt;400% in utenti attivi dal 2010. \[[Statista](../products/glossary-+-citations.md#citations)\]

In questo caso, ci potrebbe essere un costo reputazionale nell'influenzare il comportamento umano che Facebook non potrebbe ignorare: se gli operatori si intromettessero nelle elezioni, il contraccolpo sociale ed economico sarebbe distruttivo. Due eventi scoraggiano questa teoria. Il primo è lo studio menzionato sopra: Facebook ha condotto l'esperimento sulle elezioni nel 2010 ma ha reso i risultati pubblici solo nel 2012, di loro spontanea volontà. Se avessero tenuto nascosto questo studio, il pubblico USA ed il governo potrebbero esserne mai venuti a conoscenza. In un ipotetico scenario in cui avessero agito con intenti malevoli, Facebook non avrebbe avuto alcuna difficoltà nel nasconderlo al pubblico. Il secondo evento è la violazione dei dati di Cambridge Analytica, che ebbe pressoché nessun impatto sulla dominanza di Facebook nel mercato. Sebbene fossero stati esposte le informazioni di più di 80 milioni di utenti a terze parti, con conseguente calo oltre il 50% della fiducia in Facebook nelle settimane successive, \[[NBC](../products/glossary-+-citations.md#citations)\] incrementarono gli utenti attivi ogni giorno, i minuti di utilizzo, e il guadagno dalla pubblicità. \[[BI](../products/glossary-+-citations.md#citations)\] Questo suggerisce che non solo i giganti dei social network possono tenere nascosta la loro manipolazione, ma anche che gli utenti medi sono troppo dipendenti dal network affinché il loro sentimento si rifletta notevolmente nell'economia di Facebook.

La pubblicità è al momento la principale forma di monetizzazione dei contenuti online, spesso considerata il 'peccato originale' dell'Internet. \[[Zuckerman](../products/glossary-+-citations.md#citations)\] I creatori di contenuti nelle principali piattaforme social media hanno pochi modi diretti per monetizzare l'attenzione dei loro fan o per ottenere una quota delle entrate pubblicitarie. In risposta, hanno fatto ricorso a soluzione alternative grossolanamente inefficaci. Questo ha portato ad un'economia che premia in maniera sproporzionata una manciata di società di social media piuttosto che i creatori di contenuti da cui deriva effettivamente il valore di tali piattaforme. I membri di fiorenti comunità online. che esistono su popolari piattaforme social media, attualmente non hanno alcun controllo sugli sviluppi dei siti che hanno contribuito a far crescere; l'estensione e la durata del loro impegno sono compromesse. In aggiunta, non c'è una relazione diretta tra la richiesta degli utenti e i contenuti sponsorizzati/monetizzazione. Ciò ostacola la capacità degli influencer di fidelizzare gli utenti verso un account o un canale. Non ci sono reali incentivi che supportano la qualità dei contenuti e che scoraggiano comportamenti scorretti. Il dominio dei siti web è un punto centrale di fallimento ed è suscettibile di censura.

Dopo aver analizzato la struttura dei social network centralizzati esistenti, concludiamo che il capitale sociale è travisato e facilmente acquistato/falsato, e la monetizzazione dell'attenzione è unilaterale o separata dal network stesso.

#### Soluzioni decentralizzate attuali

A livello di consenso, ci sono diverse inefficienze che possono essere migliorate grazie al capitale sociale. Il consenso di Nakamoto utilizza la proof-of-work (IT: prova-di-lavoro) per risolvere in modo pulito numerosi problemi nei processi decisionali a maggioranza, abbandonando la nozione di "one-IP-one-vote" (IT: un-IP-un-voto) per "one-CPU-one-vote" (IT: una-CPU-un-voto). \[[Nakamoto](protocol.md#Nakamoto)\] Tuttavia, un problema conseguente è il potere attribuito al capitale fisico. I partecipanti possono ottenere più influenza nel network tramite l'acquisto di potenza di calcolo con denaro proveniente da altri sistemi economici. Questo significa che la relazione tra capitale speso per il mantenimento del network ed il capitale guadagnato per tale mantenimento non è del tutto interno: 1kW di elettricità acquistata con USD ha la stessa potenza sulla rete di Bitcoin come 1 kW acquistato con BTC. I meccanismi PoS e DPoS fanno meglio su questo problema poiché richiedono ai miner di mettere in stake i token del network per poter partecipare nel consenso \('one-token-one-vote' (IT: un-token-un-voto)\). Tuttavia, la partecipazione alla rete non è ancora riflettuta correttamente: lo staking di 1 token del network acquistato su un exchange fornisce la stessa mining power di 1 token del network ottenuto tramite il mining. Questa dipendenza sul capitale fisico rende i network suscettibili a comportamenti bizantini da parte di parti esterne ricche di capitale, oltre ad ostacolare i principali vantaggi della partecipazione al consenso. L'abilità di quantificare e rappresentare trasparentemente il capitale sociale può fornire modelli più solidi per i sistemi decentralizzati. 

Oltre al consenso sulle transazioni, ci sono vari registri distribuiti, piattaforme, e applicazioni che stanno venendo sviluppate per decentralizzare i social network e la pubblicità. Steemit, un social network decentralizzato sviluppato utilizzando la proof-of-stake distribuita \(DPoS\), genera nuovi token e ricompensa i creatori di contenuti per il loro coinvolgimento. Sebbene Steemit abbia svolto un lavoro migliore rispetto ai più nel combattere i dilemmi della user experience nelle soluzioni decentralizzate, pecca ancora in termini di fluidità e della barriera di ingresso, inoltre non performa bene in termini di distribuzione equa e fidelizzazione degli utenti. Al fine di mitigare attacchi sybil, il network di Steemit pone alcune barriere agli account che danneggiano le loro percentuali di ingresso. Per esempio, il processo di registrazione può richiedere fino a 2 settimane e alcune volte gli utenti non ricevono mai l'approvazione dai responsabili della creazione degli account. In aggiunta, ha alcune caratteristiche che scoraggiano l'attività una semplice attività utente: i nomi degli account non possono essere modificati una volta scelti, le password degli account sono lunghe e non modificabili chiavi private che devono essere inserite ad ogni login, post e commenti sono difficile, se non impossibili, da eliminare una volta aggiunti al network.

### Proposta di valore

